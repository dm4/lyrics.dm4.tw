---
artist: 鄭宜農
name: 圓缺
year: 2025
---

# 圓缺

## 1. 真罕得想起來

這馬 伊已經真罕得想起來
暗眠摸的房間
塵埃颺颺飛

又閣落落來
拒絕 毋願去感受
伊已經真罕得想起來

煞心 平凡的愛
傷害 共人傷害
錯誤 是家己的錯誤
墜落 又閣再坐起來

仝款 佮別人仝款
仝款 只是想欲仝款
伊已經真罕得想起來

想欲學會曉去愛

是啥人的手遐爾大
變做拳頭 變做喙掩
是啥人的氣味遐爾重
留佇你身軀洗攏洗袂清
是啥人的聲音遐爾大
佇夢中喝 喝一世人
是啥人的眼神遐爾利
鑿入去啥人的心肝

這馬 伊已經真罕得想起來
暗眠摸的房間
塵埃颺颺飛
又閣落落來
毋願 （予人當做受害者）
伊已經真罕得想起來
真罕得想起來

煞心 平凡的愛
傷害 共人傷害
錯誤 是家己的錯誤
墜落 又閣再坐起來

仝款 佮別人仝款
仝款 只是想欲仝款
伊已經真罕得想起來

想欲學會曉去愛
想欲學會曉去愛

## 2. 流佇咱的血內底

已經遐爾濟冬過去
煞親像昨昏的代誌
這塊島嶼一跡一跡
攏是有關你的記持

It's just like a lucid dream
徛佇邊仔看一切發生
殘忍的 終其尾會講出喙
咱的愛恬恬仔死去

我一直走 一直走 一直走
叫是行到新的現實
過去煞留佇咱的血內底
過去流佇咱的血內底

我一直走 一直走 一直走
外表是閣較好的家己
過去煞留佇咱的血內底
過去流佇咱的血內底

已經遐爾濟冬過去
亻因講怎樣閣愛提起？
但是生份人的背影
攏有你藏佇內面

It's just like a lucid dream
徛佇邊仔看一切發生
殘忍的 終其尾會講出喙
咱的愛恬恬仔死去

我一直走 一直走 一直走
叫是行到新的現實
過去煞留佇咱的血內底
過去流佇咱的血內底

我一直走 一直走 一直走
外表是閣較好的家己
過去煞留佇咱的血內底
過去流佇咱的血內底

咱一直走 一直走 一直走
過去煞留佇咱的血內底
流佇咱的血內底

## 3. 歹物仔

嘿 若是放予家己墜落
你的心底 上深的向望 是啥物款的？
啊 講實在話殘忍的話
我的心底 上深的所在 don't really care

（ Oh shit… ）
慘矣慘矣慘矣 有歹物仔
欲出來踅

講著悲傷的過去 暗崁的烏暗面
慾望就親像滇流 你的心直欲淹水
講著家己的故事 目屎含佇目眶邊
What a sentimental creature

一粒雞胿仔飛上天
一粒雞胿仔飛上天

啊 講實在話殘忍的話
Ｉdon't really care

講著悲傷的過去 暗崁的烏暗面
慾望就親像滇流 你的心直欲淹水
講著家己的故事 目屎含佇目眶邊
What a sentimental creature

一粒雞胿仔飛上天
歹勢 歹勢
予你拄著歹物仔

## 4. 未曾準備好

閣一擺 想欲和你鬥陣 閣一擺
坐佇窗仔邊曝日
閣一擺 想欲和你鬥陣 閣一擺
等待天頂變做粉紅仔色
懵懂的咱 戇戇仔揣
時間 恬恬仔過
脆弱的身體 漸漸仔老
記持 略略仔退

未曾準備好 面對袂赴講的話
未曾準備好 叫是無需要後悔
未曾準備好 欲按怎準備好
按怎準備好 沒人共咱教過

閣一擺 想欲和你鬥陣 閣一擺
行去巷仔口食麵
閣一擺 想欲和你鬥陣 閣一擺
鼻著西北雨的味

未曾準備好 面對袂赴講的話
未曾準備好 叫是無需要後悔
未曾準備好 欲按怎準備好
按怎準備好 按怎準備好

懵懂的咱 戇戇仔揣
時間 恬恬仔過
脆弱的身體 漸漸仔老
記持 略略仔退

## 5. 牽我

牽我 共我牽予牢
佮我講話
有時陣對我受氣嘛真好
做我的良知
做我的燈塔
做這个世界上上尾仔放棄的人

我會牽你 共你牽予牢
聽你講話
聽你最近特別愛聽的歌
做你的良知
做你的燈塔
予你這个世界上上固執的陪伴

就算
我有我的 你有你的寒冬
我有我的 你有你的惡夢
我有我的 你有你的善良佮烏暗
我袂驚 只要你 牽我

牽我 共我牽予牢
陪我鬥陣
經過一年一年的變化

做我的良知
做我的燈塔
做這个世界上上了解我的人

我會牽你 共你牽予牢
聽你講話
聽你最近特別愛聽的歌
做你的良知
做你的燈塔
予你這个世界上上固執的陪伴

就算
我有我的 你有你的寒冬
我有我的 你有你的惡夢
我有我的 你有你的善良佮烏暗

我有我的 你有你的寒冬
我有我的 你有你的惡夢
我有我的 你有你的深深的孤單
我袂驚 只要你 牽我

## 6. 寬寬仔來到祢的面前

寬寬仔來到祢的面前
所有的智識攏不足來了解祢
目睭拄開就開始面對
無法度一个人活落去
學會曉拆 才開始學修理
學會曉行 欲行到佗位去
學過的字 共變做武器
才開幾若年來原諒家己

學會曉演戲 崁自私的決定
學會曉講 耳空煞拍袂開
學過的字 敢有法度變成
溫暖的話語

寬寬仔來到祢的面前
所有的智識攏不足來了解祢
目睭拄開就開始面對
無法度一个人活落去

若是寬寬仔來到你的面前
所有的過去攏是為著這秒鐘
我無啥物通保證
只有一粒 肉做的心

나는 상실이 없는 무한한 세계를 상상했어요
그곳에 가는 방법은 여전히 모르지만
내가 가진 건 이 몸뿐이에요
지치고 아프고 또 기뻐하는 이 몸뿐이에요

寬寬仔來到祢的面前
所有的智識攏不足來了解祢
目睭拄開就開始面對
無法度一个人活落去

若是寬寬仔來到你的面前
所有的過去攏是為著這秒鐘
我無啥物通保證
只有一粒 肉做的心

내게 보이는 얼굴은 당신의 얼굴뿐이에요
지금 내 모습이 당신에게도 보이나요
유한한 세계의 유한한 사람을 사랑해요
그 속에 단 하나의 고유한 삶

언젠가 마주한다면 가이아
그때 내가 정말 알 수 있을까요
그저 난 물을 수밖에 없을 거예요

유한한 세계의 유한한 사람을 사랑해요
그 속에 단 하나의 고유한 삶

7. 又閣減一工

Every time we say goodnight, time goes by
若是驚惶
是因為這世人又閣減一工
又閣減一工
When every time we say good night
Every time we say good night

毋甘願
毋甘願 共電火關起來
總是咧等待
等目睭適應烏暗
你的線條慢慢仔出現
佇這个世界
拄才的話猶未講煞
我的跤步傷過慢
袂赴綴你
去你的夢內看覓

Time goes by

毋甘願
毋甘願 離開咱起起來的平凡
捌隨人等待
等目睭適應烏暗
你的線條煞雄雄出現
佇我的世界
明明安靜慣勢矣
但是和你講話 永遠袂煩
你敢知？

Every time we say goodnight, time goes by
若是驚惶
是因為這世人又閣減一工
又閣減一工
When every time we say good night
Every time we say good night

驚慌
因為這世人又閣減一工

## 8. 一寡時間

等待衝突過去
才聽到暴暴跳的心臟
原來猶閣有足濟的氣力
但是憂悶無塊囥

一寡思想揣無解答
閣有足濟家己攏猶未理解的感覺
我想 我是需要

佇開始失去體諒以前
開始討厭家己以前
佇開始閣一擺毋願再面對進前
請你相信我
咱只是需要一寡時間

等待衝突過去
才聽著無你的房間
原來猶閣有足濟的聲音
我的憂悶無塊囥
你的表情揣無解答
足濟足濟的感覺 啊～

佇開始失去體諒以前
開始討厭家己以前
佇開始閣一擺毋願再面對進前
請你相信我

請你相信我
我只是需要一寡時間

## 9. 講袂出嘴的彼个字

講袂出嘴
彼个生份的字
親像一个家一世人的秘密
拄著快樂的代誌
想欲敲電話予你
對佗位揣勇氣？

啊，我愛你
啊，我愛你
抱歹去的尪仔物
夢中來到你身邊
彼句無勇氣講的話
講甲目屎掰袂離
啊。

講袂出嘴
明明 足媠的字
藏佇你漸漸白蒼蒼的鬢邊
目頭結結的日子
想欲敲電話予你
對佗位揣勇氣？

啊，我愛你
啊，我愛你
抱歹去的尪仔物
夢中來到你身邊
彼句無勇氣講的話
講甲目屎掰袂離
啊。

## 10. 圓缺

遮有一塊桌仔 幾隻椅仔 兩塊飯碗
有時陣一塊桌仔 幾个朋友 開講規暗
也捌醉生夢死 愛人相欠 欠袂煞
這馬面前的你 講咱未來的生活

有一工
雪落佇咱的頭鬃
時間一直咧行 咱嘛一直咧行
只是跤步愈來愈重

彼時沓沓仔坐落 佇你的邊仔
心內偷偷仔歡喜 猶原叫會出你的名

人有悲歡離合
月有陰晴圓缺
此事古難全
但願人長久
千里共嬋娟

年紀這个物件
開始變做開講的主題的時陣
我真歡喜
這馬 佮你鬥陣坐佇遮
遮有一塊桌仔 幾隻椅

有時陣 幾个朋友 無注意就講甲半暝
未來猶閣足長--ê 我知影
我只是想欲提早開始
加開一寡時間 去感受每一工
變 佮無變的代誌

人有悲歡離合
月有陰晴圓缺
此事古難全
但願人長久
千里共嬋娟
